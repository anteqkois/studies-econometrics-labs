EKONOMETRIA
PROJEKT ZALICZENIOWY: BUDOWA MODELU EKONOMETRYCZNEGO
W projekcie zaliczeniowym z Ekonometrii każda grupa ma za zadanie zebrać dane, zbudować
na ich podstawie model ekonometryczny oraz zweryfikować poprawność tego modelu. Model
może zostać zbudowany na podstawie danych przekrojowych lub szeregów czasowych.
Przykładowe tematy projektów (zarówno na danych przekrojowych, jak i szeregach
czasowych) zostały zamieszczone w osobnym pliku.
Projekt powinien mieć formę sprawozdania, które będzie zawierało stronę tytułową, spis
treści, wprowadzenie z celem projektu, część empiryczną oraz podsumowanie.
Projekt zaliczeniowy należy opracować samodzielnie lub w grupach maksymalnie
dwuosobowych. Na platformę należy przesłać trzy pliki: PDF zawierający sprawozdanie, plik
z kodem oraz plik z danymi. Proszę o nazwanie plików zgodnie ze wzorem:
Nazwisko1_Nazwisko2_projekt.
W części empirycznej powinny znaleźć się następujące elementy:
1. Prezentacja i opis danych
 Opis wykorzystywanych danych i ich źródło.
 Analiza podstawowych statystyk (np. średnia, odchylenie, kurtoza, skośność,
współczynnik zmienności).
 Analiza współczynników korelacji pomiędzy zmiennymi.
 Wykresy zależności pomiędzy zmiennymi.
2. Odpowiednie przygotowanie danych (jeśli będzie taka konieczność)
 Badanie stacjonarności zmiennych i eliminacja niestacjonarności (w przypadku
szeregów czasowych).
 Logarytmowanie.
 Eliminacja wartości odstających.
3. Zastosowanie wybranej metody doboru zmiennych do modelu (np. metoda Hellwiga,
metoda krokowa wsteczna)
4. Budowa modelu
5. Weryfikacja poprawności modelu
 Badanie normalności rozkładu reszt.
 Testowanie autokorelacji (w przypadku modelu budowanego na szeregach
czasowych).
 Badanie heteroskedastyczności.
 Testowanie współliniowości (VIF).
 Testowanie stabilności parametrów modelu (test Chowa).
 Testowanie stabilności postaci analitycznej modelu (test Ramsey’a RESET, test
liczby serii).
 Badanie efektu katalizy.
 Badanie koincydencji.
W przypadku, gdy któryś z testów zwróci niepożądany rezultat należy przekształcić
model (np. dokonać pewnych transformacji zmiennych, wybrać inny podzbiór
zmiennych objaśniających, wyeliminować którąś ze zmiennych, spróbować usunąć
autokorelację/heteroskedastyczność). Może nie udać się znaleźć modelu, który
spełniał będzie wszystkie założenia. Ważne, by podjęta została próba poradzenia
sobie z problemem.
6. Prezentacja ostatecznej postaci modelu i jego ocena.
 Ocena istotności zmiennych (test t-Studenta i test Walda).
 Ocena współczynnika determinacji.
 Interpretacja parametrów modelu.
7. Wyznaczenie prognozy punktowej. Obliczenie względnego błędu prognozy EX POST.
Podpunkty 3-6 należy wykonać na zbiorze uczącym, a podpunkt 7 na zbiorze testowym.
Wszystkie zamieszczone w sprawozdaniu wyniki powinny zostać odpowiednio
skomentowane, zinterpretowane. Należy krótko odnieść się także do części teoretycznej
przeprowadzanych testów (do czego służą i jakie są ich hipotezy).